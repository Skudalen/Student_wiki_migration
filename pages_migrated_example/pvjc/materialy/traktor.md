---
title: Odovzdanie a hodnotenie zadaní
---

V systéme Traktor budete mať prístup ku Vašim záznamom o hodnotení.
Budete tak neustále informovaní o Vašom priebežnom výsledku.

Pri vypracovaní môžete používať všetky štandardné knižnice, napr. `ctype.h` alebo `string.h`, všetko čo nájdete v [dokumentácii štandardnej knižnice](http://www.cplusplus.com/reference/clibrary/).

## Prihlásenie sa

Vaše riešenie budete odovzdávať pomocou systému
[Traktor](https://traktor.kemt.fei.tuke.sk).

Prihláste sa pomocou Vašich prístupových údajov do Maisu.

Zvoľte predmet Programovanie.  Po prihlásení
do predmetu prosím vyberte Vašu skupinu.
Heslo na prístup do predmetu "Programovanie" je `pvjc21`.

## Odovzdanie a automatické testy

Zvoľte aktuálne otvorené zadanie. Zobrazia sa Vám informácie o hodnotení, spôsobe odovzdania a termíne. Väčšinu zadaní budete odovzdávať pomocou systému GIT do repozitára `pvjc21`.

Keď ťuknete na tlačidlo "Pozri na GIT", vykonajú sa automatické testy ktoré Vám poskytujú okamžitú spätnú väzbu. S pomocou testov získate predbežné hodnotenie zadania. Vypracujte program tak, aby vyhovel čo najväčšiemu počtu
automatických testov.

Pri automatickom teste systém Traktor stiahne Váš program a preloží ho.
Potom vyskúša na štandardný vstup zadá testovací reťazec a sleduje, čo vypíše Váš program. Ak sa výpis zhoduje s očakávaním, test prešiel a vykoná sa ďalší test. Ak nie, vypíše sa výstup Vášho program a očakávaný výstup. 
Viete si porovnať, ako sa odlišujú. Niekedy rozdiel nie je vyditeľný na prvý pohľad - niektoré znaky nie sú viditeľné. Napríklad, test zlyhá ak sa pokúsite vypísať znak s kódom -1. Skontrolujte si aj aktuálny a očakávaný počet bajtov.

##  Hodnotenie

!!! Predbežné hodnotenie je môže byť prehodnotené na základe žiadosti študenta alebo na vyučujúceho. Posledné slovo pri hodnotení má vždy vyučujúci.

Pri osobnom hodnotení je vždy smerodajné znenie úlohy a nie automatické testy.


## Termíny a časový manažment

!!! Nerobte veci na poslednú chvíľu

Odovzdanie je  časovo obmedzené, sledujte prosím časový termín
posledného hodnotenia.

Štandardný čas na vypracovanie jednej úlohy sú dva týždne. Z toho je prvý týždeň určený na ukončenie. Druhý týždeň je určený na ukončenie iba v prípade, že sa vyskytne neprekonateľný problém ktorý si vyžaduje pomoc cvičiaceho na ďalšom cvičení.

V prípade, že v poslednej chvíli pred vypršaním termínu zistíte, že Vaše riešenie nevyhovuje automatickým testom tak viete, že nabudúce musíte začať skôr aby sme problém vyriešili počas cvičenia.


## Čo ak sa vyskytol problém?

- V prípade, že si myslíte, že je problém v automatických testoch tak požiadajte o osobné prehodnotenie.
- V prípade, že automatické testy nefungujú vôbec, pokračujte v práci tak aby riešenie vyhovovalo zadaniu. Riešenie odovzdajte podľa pokynov na GIT. Vaše riešenie bude ohodnotené osobne.
- V prípade, že vyučujúci zistí porušenie etického kódexu, pri Vašom hodnotení sa objaví poznámka "Zhoda" a osobné hodnotenie bude 0.
- V prípade, že Vám nefunguje GIT, kontaktuje vyučujúceho počas cvičenia.

